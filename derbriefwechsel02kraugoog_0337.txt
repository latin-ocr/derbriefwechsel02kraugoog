Mutian an MusarduS. 251

Proinde precatur Horatius amore contemplationis: „Sit mihi,
quod nunc est, etiam minus, ut mihi vivam.“¹ Vetus est
proverbium: crescentibus divitiis vitia crescere, et Gualterus
De gestis Alexandri Magni: „Auferre pecunia moreS, Non
afferre solet.“² Qui ergo te ad Convalleis Georgianas ex
philosopho Croesum, ex modesto insolentem, ex monotropo
Romanensem facere voluit, profecto legatus erat cacodaemoniS,
filius tenebrarum, lerna malorum, livoris alumnus „Livor,
iners vitium, mores non exit in altos thue latens ima
vipera serpit humo.“³ Hanc proserpentem bestiam, hoc
tetrum sceluS, hanc praestigiosam admonitionem et fucos et
inania verba contemne. 'Fer-antur alii multitudinis judiciO,
quaeque majori parti pulcherrima videantur, ea maxime ex-
optent. Nunquam enim ita bene actum est cum rebus
humanis, ut non pejora vincerent eaque pluribus placerent. .
Qui paucis, contentus totus versatur in rerum contemplatione,
hic est· quem volo, quem amo. Eam geramus personam, ut
appetitus rationi pareat fugiatque pecuniae cupiditatem, qua
qui inflammatur, hunc ego non stultum modo et improbum,
sed dementem et morum et quavis sentina lotioque sordidi-
orem esse judico, Plus enim apud me valet ratio quam
vulgi opinio. Perdidit ille* nescio quid supellectilis3 an ideo
miser? Non credo. Bias vir sapiens capta patria cum ceteri
multa de suis rebus secum asportarent, admonitus a quodam,
,ut idem ipse faceret: „Ego vero“ inquit „facio. Nam omnia
mea mecum porto.“ Ita suis quisque fungitur moribus Alii
ludibria fortunae, sacella, aras Christi, patrimonium bona
appellant, quae Bias eruditissimus ne sua quidem esse diceret.
Tanta est cura libertatis vivendi apud prudentissimum quem-
que, id est potestatis vivendi, ut velis. Quis autem vivit,
ut vult? Respondeat consularis orator: „Nisi qui recta
sequitur3 qui gaudet officio, cui vivendi via considerata atque
provisa est, qui legibus quidem non propter metum paret,
sed ea sequitur et colit, quia id sal-utare esse maxime judicat,
qui nihil dicit, nihil facit, nihil cogitat denique nisi libenter
ac libere, cujus omnia consilia resque omneS, quas gerit, ab
ipso proficiscuntur eodemque feruntur:“⁵ hunc igit-ur sapien-
tem et divitem esse arbitror, qui in se uno sua ponit omnia.
Qui autem curiam Romanam imaginatur, qui ambitione
laborat, qui lucro et quaestui studet, qui deo utilitatis terrenae
gratia sacra facit, qui fallere, mentiri, spoliare praeclaras
artes esse putat, cui spes omnis et ratio et cogitatio pendet
ex fortuna: huic persuadere non possum, ut cum viris boniS,

¹ Hor. Ep. I, 18, 107. ² Gualth. Ι, 96 sq. ³ Ovid. Ep. ex Ponto
111, 3, 101 sq. ⁴ Der verlfiumderische Alte. ⁶ Cic. Parad. V, 1, 34.

