92 Briefe von 1505—1508.

illatam injuriam patienter tulerit. Quamquam enim Hierony-
mus Stridoniensis in prologo veteris mysterii testetur neminem
sine docente perfectum esse, Plinius tamen probat Manilium
senatorem maximis nobilem disciplinis doctore nullo fuisse*
Syllanion² quoque statuarius et Epicurus philosophus se ipsos
magistros habuere. Aurelius item Augustinus ille polygrapho-
tatos libro Confessionum quarto „Aristotelica“, inquit, „prae-
dicamenta solus legi et intellexi.“⁸ Sic Bernardus noster,
vir haud dubie primi nominis inter sanctissimOS‚ cujus familia
hodie late patet coelestium contemplatrix, tantum assidue
legendo et ingenii acumine didicit, ut a suis mellifluus dicatur.
Imitatus est veram sapientiam, quae in coelo est, divinum
animum, suum Christum regem, qui ut ferendam esse injuriam
praecepit, ita illatam adeo moderate tulit, ut veniam sit-
percussoribus precatus, Age vem, quid Bernardus‘? Venit
ad eum nescio quis subiturus jugum Cisterciense. Monitus
ab eo posse aliubi quoque proficere, si vellet, confestim
impatiens repulsae pugno abbatem pulsavit. Fuissent statim,
qui aderant, ulti tam impium facinuS, nisi Bernardi auctoritas
vim vi repellere vetuisset.⁸ „Oportet“, inquit sanctissimus
pater, „me aliis ignoscere, cui a Christo servatore, qui verus
est . . . .¹², toties ignoscitur.“ O vocem imitatione ⁸ dignam!
Vos Bernardi nepotes in Eremo Georgiana non estis ita
patientes, Ob leve delictum irascimini. Quid aliud estis
quam Bernardi fratres, Christi filii? Scire pati vera indubi-
tataque virtus est et imprimis christiana. Christophorus,
coelitum fortissimus, percussus olim a Samiorum praefecto
„Repercuterem te“, inquit, „nisi christiana pietaS, cujus
cultor sum, prohiberet.“ Sed quid opus ista relatione?
Agitur his diebus perpessio dominica. Quod injuriarum genus
non tulit aequanimiter ChristuS, ut nos patientiam ὃ edoceret?
Ο quanta ingratitudO, quanta superbia nos tenet! Non fratres,
non patres dici volumUS, sed domini. Christus servile corpus
induit, in crucem, quod est servile supplicium, actus. Si
ille servus, quomodo nos domini? GregoriuS, primus ponti-
ficum romanorum, se servorum dei servum appellavit. Arbi-
trabatur enim se domini appellatione ⁸ non ornari, sed graviter
onerari. Et deipara virgo a coelesti nuntio ⁸ salutata prae-
clarumque et ineffabile mysterium edocta non se domini
matrem, non filiam, non sponsam dixit, sed ancillam. Simi-
liter, quo se abjectius monastae deprimunt, eo sublimius in
coelum evehuntur. Quare, mi suavissime Urbane, si te

 

a ci st. ti. b Liielce fiir em gracchi-selles Wort (σωτήρ Ρ).

¹ Hist. nat. X, 2. ² »Silaniom in hoc mirabile, uod nullo doctore
nobilis fuit.« Plin. Hist. nat. XXXIV, 8, 19. ³ Co . IV, 16 Anf.
⁴ Vita S. Bern. 111, 6. Opp. Bas. 1566, p. 1923.

